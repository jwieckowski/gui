{
  "tab-1": "Podejmowanie decyzji",
  "tab-2": "Instrukcja działania",
  "tab-3": "Format plików",
  "tab-4": "Technologia",
  "tab-5": "Aktualizacje",
  "tab-6": "Oceń nas",

  "api-docs": "Dokumentacja serwera",
  "server": "Serwer",
  "server-description-text-1": "Zbudowany w oparciu o konwencję REST (z ang. REpresentational State Transfer) API (z ang. Application Programming Interface)",
  "server-description-text-2": "Napisany w języku Python i oparty o framework Flask-RESTX. Jego funkcjonalności zapewniają obsługę obliczeń wielokryterialnych na podstawie struktury tworzonej w interfejsie graficznym.",
  "server-description-text-3": "Logika obliczeń wielokryterialnych jest zbudowana na dwóch bibliotekach programistycznych języka Python, skupionych na wielokryterialnym podejmowaniu decyzji w środowisku ostrym i rozmytym. Biblioteki te zapewniają dostęp do najczęściej wykorzystywanych technik wielokryterialnych, wraz z metodami towarzyszącymi, zapewniającymi możliwości wyznaczania wag kryteriów czy metryk stosowanych w metodach podejmowania decyzji.",

  "application": "Aplikacja webowa",
  "app-description-text-1": "Zbudowana na bazie frameworka React, jednego z najpopularniejszych i najbardziej rozwijanych technologii do tworzenia aplikacji webowych.",
  "app-description-text-2": "Stan aplikacji zarządzany za pomocą Redux Toolkit, pozwalającego na proste i efektywne kontrolowanie zmian w aplikacji, pozwalając tym samym na wydajne korzystanie z zasobów serwera.",
  "app-description-text-3": "Do tworzenia struktur modeli decyzyjnych użyty został pakiet React-Draggable, który pozwala na przesuwanie elementów na stronie i umożliwia wysoką konfigurowalność działania.",
  "app-description-text-4": "Jako pakiet uzupełniający tworzenie struktur systemów decyzyjnych i połączeń między nimi, użyty został pakiet React-Xarrows, który pozwala na łączenie bloków z poszczególnymi funkcjonalnościami.",

  "mcda-problems": "WIELOKRYTERIALNA ANALIZA DECYZYJNA",
  "app-mcda": "TECHNIKI PODEJMOWANIA DECYZJI W APLIKACJI",

  "mcda-description-text-1": "Codziennie stajemy przed wyborami, które wymagają od nas oceny dostępnych opcji. Dotyczy to zarówno decyzji osobistych, jak wybór ubrań czy zakup sprzętu elektronicznego, jak i bardziej złożonych problemów zawodowych, takich jak wybór partnera biznesowego czy materiałów do produkcji. W takich sytuacjach nasze decyzje opierają się na zestawie kryteriów oceny dostępnych opcji. Jednak gdy liczba tych kryteriów rośnie, nasze możliwości analityczne maleją, a podejmowane decyzje mogą nie uwzględniać wszystkich istotnych czynników. W takich przypadkach pomocne są systemy wspomagania decyzji (ang. Decision Support Systems), które umożliwiają strukturalną i kompleksową ocenę dostępnych wariantów decyzyjnych.",
  "mcda-description-text-2": "Systemy te opierają się najczęściej na wielokryterialnych metodach podejmowania decyzji (ang. Multi Criteria Decision Making / Multi-Criteria Decision Analysis). Metody te pozwalają uwzględnić wiele czynników decyzyjnych, na podstawie których oceniane są różne opcje. Kluczowymi elementami w tych ocenach są zestaw kryteriów decyzyjnych, ich waga oraz macierz decyzyjna, która liczbowo przedstawia parametry poszczególnych opcji względem kryteriów. Te dane umożliwiają przeprowadzenie analizy i uzyskanie informacji o atrakcyjności dostępnych wariantów.",
  "mcda-description-text-3": "Projektowanie takich systemów niesie ze sobą wiele wyzwań. Jednym z problemów jest wybór odpowiednich metod oceny, gdyż trudno jednoznacznie stwierdzić, które metody są najskuteczniejsze. Dodatkowo, ustalanie wag kryteriów stanowi wyzwanie, ponieważ ich znaczenie może się zmieniać w zależności od naszych preferencji, nastroju czy niepewności dotyczącej danego problemu. Dlatego decyzje należy podejmować, uwzględniając propozycje różnych metod oceny.",
  "app-functions-text-1": "Aplikacja do graficznego projektowania modeli decyzyjnych umożliwia szybkie i efektywne prototypowanie modeli do wielokryterialnej oceny oraz proponowanie potencjalnych rozwiązań. Tradycyjne podejście do tworzenia systemów wspomagania decyzji wymaga złożonych implementacji poszczególnych metod i ich integracji w spójny proces oceny. Dzięki proponowanemu interfejsowi można uniknąć długotrwałego procesu implementacji, korzystając z gotowych narzędzi do obliczeń wielokryterialnych.",
  "app-functions-text-2": "Zaprojektowane rozwiązanie bazuje na popularnych technikach wielokryterialnego podejmowania decyzji. Użytkownik ma dostęp do różnych sposobów definiowania danych wejściowych, ustalania wag kryteriów, technik oceny wariantów decyzyjnych, porównywania ich wyników, czy predefiniowanych technik do wizualizacji. Zgromadzenie tych funkcjonalności w jednym miejscu i zapewnienie szybkiego dostępu do nich skraca czas potrzebny na realizację systemów decyzyjnych dla różnych problemów.",
  "app-functions-text-3": "Korzystanie z aplikacji pozwala na szybkie prototypowanie, tworzenie wizualnych struktur reprezentujących proces decyzyjny oraz zrozumienie, jak przebiega ocena atrakcyjności analizowanych opcji. Rezygnacja z konieczności implementacji poszczególnych metod oceny wielokryterialnej obniża próg wejścia w projektowanie modeli decyzyjnych i rozszerza krąg potencjalnych użytkowników.",

  "crisp-json": "JSON: Dane ostre",
  "crisp-json-description-text-1": "Plik w formacie JavaScript Object Notation (JSON) powinien zawierać dwa klucze z wartościami w postaci tablic: 'matrix' - dwuwymiarowa tablica z danymi, które będą wykorzystane do obliczeń wielokryterialnych; 'criteriaTypes' - lista z typami kryteriów, gdzie -1 oznacza typ koszt, a 1 oznacza typ zysk.",
  "crisp-json-description-text-2": "Poprawna tablica z macierzą nie powinna zawierać danych tekstowych, ani pustych pól. Wartości w każdej z kolumn nie powinny być jednakowe. Każdy wiersz reprezentuje wariant decyzyjny, a kolumna kryterium, które brane jest pod uwagę w problemie.",
  "crisp-json-description-text-3": "W typach kryteriów nie powinna pojawić się wartość inna niż 1 lub -1. Liczba wartości w typach kryteriów powinna równać się liczbie kolumn w macierzy 'matrix'.",

  "fuzzy-json": "JSON: Dane rozmyte",

  "fuzzy-json-description-text-1": "Plik w formacie JavaScript Object Notation (JSON) powinien zawierać dwa klucze z wartościami w postaci tablic: 'matrix' - trójwymiarowa tablica z danymi reprezentowanymi jako Trójkątne Liczby Rozmyte (Triangular Fuzzy Numbers), które zostaną wykorzystane do obliczeń wielokryterialnych; 'criteriaTypes' - lista z typami kryteriów, gdzie -1 oznacza typ kosztu, a 1 typ zysku.",
  "fuzzy-json-description-text-2": "Poprawna tabela tablicowa nie powinna zawierać danych tekstowych ani pustych pól. Wartości w każdej kolumnie nie powinny być takie same. Każdy wiersz reprezentuje opcję decyzyjną, a każda kolumna reprezentuje kryterium, które jest brane pod uwagę w problemie. Każdy element powinien być reprezentowany jako Trójkątna Liczba Rozmyta (Triangular Fuzzy Number) [a, m, b], gdzie a jest dolną wartością TFN, m jest środkową wartością TFN, a b jest górną wartością TFN. Wartości a, m, b powinny być uporządkowane rosnąco lub być równe.",
  "fuzzy-json-description-text-3": "W typach kryteriów nie powinny pojawiać się wartości inne niż 1 lub -1. Liczba wartości w typach kryteriów powinna być równa liczbie kolumn w polu 'matrix'.",

  "crisp-csv": "CSV: Dane ostre",

  "crisp-csv-description-text-1": "Pliki w formacie CSV (Comma-Separated Values) i dane w nich zawarte powinny być podzielone na dwie sekcje. Pierwsza z nich powinna reprezentować macierz decyzyjną w problemie. Druga z nich, zapisana po pustej linijce oddzielającej sekcje, powinna reprezentować typy kryteriów.",
  "crisp-csv-description-text-2": "Macierz reprezentuje w wierszach warianty decyzyjne, a w kolumnach kryteria rozpatrywane w problemie. Wartości w macierzy w pojedynczym wierszu powinny być oddzielone przecinkami, a nowy wierszy macierzy decyzyjnej powinien być zapisany w nowej linijce. Macierz nie powinna zawierać pustych wartości, ani znaków tekstowych.",
  "crisp-csv-description-text-3": "Liczba typów kryteriów powinna równać się ilości kolumn w macierzy. Typy kryteriów powinny być reprezentowane tylko przez wartości -1 dla typu koszt, oraz 1 dla typu zysk. Wartości powinny być oddzielone przecinkami.",

  "fuzzy-csv": "CSV: Dane rozmyte",

  "fuzzy-csv-description-text-1": "Pliki w formacie CSV (Comma-Separated Values) i zawarte w nich dane powinny być podzielone na dwie części. Pierwsza z nich powinna reprezentować macierz decyzyjną w problemie. Druga, zapisana po pustej linii oddzielającej sekcje, powinna reprezentować typy kryteriów.",
  "fuzzy-csv-description-text-2": "Macierz przedstawia w wierszach warianty decyzyjne, a w kolumnach kryteria rozpatrywane w problemie. Wartości w macierzy w jednym wierszu powinny być oddzielone przecinkami, a nowy wiersz macierzy decyzyjnej powinien być zapisany w nowym wierszu. Macierz nie powinna zawierać pustych wartości ani znaków tekstowych. Każdy element powinien być reprezentowany jako Trójkątna Liczba Rozmyta (Triangular Fuzzy Number) [a, m, b], gdzie a jest dolną wartością TFN, m jest środkową wartością TFN, a b jest górną wartością TFN. Wartości a, m, b powinny być oddzielone spacją, a nie przecinkiem. Przecinek powinien być użyty do oddzielenia TFN w jednym wierszu.",
  "fuzzy-csv-description-text-3": "Liczba typów kryteriów powinna być równa liczbie kolumn w macierzy. Typy kryteriów powinny być reprezentowane wyłącznie przez wartości -1 dla typu koszt, oraz 1 dla typu zysk. Wartości powinny być oddzielone przecinkami.",

  "crisp-xlsx": "XLSX: Dane ostre",

  "crisp-xlsx-description-text-1": "Pliki w formacie XLSX (Microsoft Excel) powinny być sformatowane w sposób, by macierz i typy kryteriów były oddzielone nie wypełnionym wartościami wierszem.",
  "crisp-xlsx-description-text-2": "W macierzy, wiersze reprezentują alternatywy, a kolumny kryteria w problemie. Każdy z wierszy powinien zawierać jednakową liczbę wartości.",
  "crisp-xlsx-description-text-3": "Typy kryteriów reprezentują preferowany kierunek wartości. -1 oznacza typ koszt, a wartość 1 typ zysk. Liczba wartości w ostatnim wierszu powinna równać się ilości kolumn w macierzy.",

  "fuzzy-xlsx": "XLSX: Dane rozmyte",

  "fuzzy-xlsx-description-text-1": "Pliki w formacie XLSX (Microsoft Excel) powinny być tak sformatowane, aby typy macierzy i kryteriów były oddzielone niewypełnionym wierszem z wartościami.",
  "fuzzy-xlsx-description-text-2": "W macierzy wiersze reprezentują alternatywy, a kolumny kryteria w problemie. Każdy rząd powinien zawierać równą liczbę wartości. W jednej komórce wartości powinny być reprezentowane przez Trójkątne Liczby Rozmyte (Triangular Fuzzy Number). Każdy element powinien być reprezentowany jako TFN [a, m, b], gdzie a jest dolną wartością TFN, m jest środkową wartością TFN, a b jest górną wartością TFN. Wartości a, m, b powinny być oddzielone spacją, a nie przecinkiem.",
  "fuzzy-xlsx-description-text-3": "Typy kryteriów reprezentują preferowany kierunek wartości. -1 reprezentuje typ koszt, a wartość 1 reprezentuje typ zysk. Liczba wartości w ostatnim wierszu powinna być równa liczbie kolumn w macierzy.",

  "file-bad-format": "Formatowanie pliku w inny sposób niż wskazany powyżej może skutkować błędami w obliczeniach.",

  "download-example-file": "Przykładowy plik",

  "instructions-text-1": "Narzędzie do graficznego projektowania strukturalnych modeli decyzyjnych umożliwia na wykorzystanie interfejsu do szybkiego prototypowania systemów decyzyjnych. Aplikacja bazuje na wykorzystaniu bloków reprezentujących różne funkcjonalności z zakresu oceny wielokryterialnej. Umieszczanie kolejnych bloków w obszarze roboczym i tworzenie połączeń między nimi pozwala na tworzenie struktury, na podstawie której przeprowadzana jest ocena. Wykorzystanie narzędzia graficznego do celów projektowania pozwala na skrócenie czasu poświęconego na projektowanie i uzyskanie wstępnych rezultatów. Ułatwia to również wizualizację całego procesu decyzyjnego i zrozumienie występujących połączeń pomiędzy elementami.",

  "connections-structure": "Projektowanie modeli decyzyjnych",
  "connections-structure-text-1": "Aplikacja umożliwia szybkie projektowanie i prototypowanie modeli decyzyjnych w oparciu o przyjęte założenia. Podstawowy model decyzyjny zakłada wykorzystanie elementów reprezentujących 3 główne funkcjonalności: tworzenie macierzy decyzyjnej, wyznaczanie wag kryteriów oraz metodę oceny wielokryterialnej. Przy ich użyciu można stworzyć bazowy model decyzyjny, który zostanie wykorzystany do przeprowadzenia obliczeń wielokryterialnych.",
  "connections-structure-text-2": "Projektowane struktury mogą posiadać dodatkowe elementy, które wzbogacają działanie modelu o wybrane aspekty oceny. Jako kolejne elementy mogą zostać wykorzystane obliczanie rankingu pozycyjnego na podstawie oceny metod wielokryterialnych, wyznaczanie korelacji pomiędzy uzyskanymi wynikami, czy wizualizacja uzyskanych rezultatów.",
  "connections-structure-text-3": "Poniższy schemat prezentuje jak wyglada przebieg połączeń elementów dostępnych w aplikacji. Pokazuje on przykładowy model strukturalny, który bazuje na wszystkich dostępnych typach funkcjonalności w aplikacji. Jednocześnie, przebieg kolejnych połączeń pokazuje, które rodzaje elementów mogą być łączone ze sobą bezpośrednio.",

  "basic-structure": "Minimalna struktura modelu",
  "basic-structure-text-1": "Do stworzenia bazowego modelu decyzyjnego niezbędne jest wykorzystanie wskazanych dwóch elementów: wybranego rodzaju reprezentacji macierzy decyzyjnej oraz wybranej metody wyznaczania wag kryteriów. Po dodaniu wybranych bloków do obszaru roboczego i połączeniu ich ze sobą, minimalny model decyzyjny jest gotowy. Łączenie bloków następuje poprzez naciśnięcie na wybrany blok, po czym naciśnięcie na blok, do którego ma zostać wykonane połączenie. By móc wykonać obliczenia dla zaprojektowanego systemu, należy zdefiniować typy kryteriów w problemie ('Koszt' dla kryteriów, które mają osiągać jak najmniejsze wartości, oraz 'Zysk' dla kryteriów, których wartości powinny osiągać jak największe wartości). Jest to możliwe z poziomu edycji bloku macierzy decyzyjnej, gdzie klikając w ikonę ustawień można uzupełnić wymagane dane.",

  "multiple-mcda-structure": "Struktura porównania metod wielokryterialnych",
  "multiple-mcda-structure-text-1": "Aplikacja umożliwia tworzenie bardziej złożonych modeli decyzyjnych, które mogą zostać wykorzystane do różnych celów. Jednym z nich jest możliwość porównania wielu metod wielokryterialnych i określenia jak różnią się ich wyniki dla jednakowych danych wejściowych. W tym przypadku, dla macierzy decyzyjnej i metody wyznaczania wag kryteriów, można dokonać połączeń z wieloma metodami wielokryterialnymi. Pozwala to na wykorzystanie tego samego zestawu w wielu metodach, reprezentowanych przez połączone bloki. W ten sposób można zbadać potencjalne różnice występujące w ocenach uzyskanych z różnych metod i określić, czy na użytym zestawie danych metody wielokryterialne gwarantują spójne wyniki.",
  "multiple-mcda-structure-text-2": "Wybrane metody wielokryterialne umożliwiają uzupełnienie dodatkowych informacji dotyczących przebiegu oceny. Na przedstawionym schemacie widać, że w blokach metod MCDA widoczna jest ikona ustawień. Ustawienia metod wielokryterialnych obejmują modyfikacje takich metryk jak metody normalizacji danych z macierzy decyzyjnej, metryk odległości liczb rozmytych, czy metod defuzyfikacji (obliczania wartości ostrych z liczb rozmytych).",

  "multiple-weights-structure": "Struktura złożonego porównania metod",
  "multiple-weights-structure-text-1": "W interfejsie może zostać zamodelowana również struktura pozwalająca na porównanie jak na wyniki wpływają różne kombinacje metod. W tym celu możliwe jest wykorzystanie bloków, która uwzględniać będą użycie wielu metod wyznaczania wag kryteriów w połączeniu z macierzą decyzyjną. Dodatkowo, wybrane bloki wag można połączyć z różnymi metodami wielokryterialnymi, co pozwala na przeprowadzenie analizy problemu bazując na zróżnicowanych założeniach. Wskazany model pozwala na określenie, czy różna istotność poszczególnych kryteriów w problemie może mieć wpływ na atrakcyjność analizowanych wariantów decyzyjnych oraz czy użyte metody MCDA będą gwarantować spójne wyniki.",

  "complex-structure": "Struktura badania korelacji wyników i wizualizacji danych",
  "complex-structure-text-1": "Narzędzie umożliwia również projektowanie modeli decyzyjnych, które wykorzytują wiele bloków danego typu, a za pomocą tworzenia połączeń między nimi można tworzyć różne konfiguracje obliczeniowe. Poniższy przykład ilustruje model decyzyjny, w którym dla zdefiniowanej macierzy decyzyjnej oraz wag wprowadzonych przez użytkownika, metody COMET oraz ARAS użyte są do oceny atrakcyjności wariantów decyzyjnych. Następnie blok RANK pozwala na obliczenie rankingu pozycyjnego, który wykorzystany jest do obliczenia korelacji pomiędzy wynikami za pomocą ważonego współczynnika Spearmana i współczynnika WS.",
  "complex-structure-text-2": "Przykład pokazany poniżej pokazuje z kolei użycie bloków odpowiedzialnych za generowanie wizualizacji danych uzyskanych w procesie obliczeń. Wyznaczone wektory wag kryteriów zostały przekierowane do metody WEIGHTS DISTRIBUTION, która generuje wykres z rozkładem wartości wag. Z kolei blok RANKING FLOW pokazuje przebieg pozycji poszczególnych alternatyw ocenionych za pomocą metody MOORA w połączeniu z różnymi metodami wag kryterialnych.",

  "updates": "Aktualizacje aplikacji",
  "rate-us": "Oceń nas",
  "rate-us-text-1": "Będziemy wdzięczni, jeśli podzielisz się z nami swoją opinią na temat rozwijanej aplikacji. Twoja odpowiedź będzie dla nas cenną wskazówką, w jakim kierunku rozwijać i usprawniać to narzędzie do wspomagania podejmowania decyzji",
  "rate-question-1": "Czy aplikacja jest pomocna w tworzeniu i wizualizacji strukturalnych modeli decyzyjnych?",
  "rate-question-2": "Czy tworzenie prototypów z interfejsem graficznym jest łatwe?",
  "rate-question-3": "Jak ogólnie oceniasz aplikację?",
  "rate-question-4": "Co chciałbyś zmienić w aplikacji?",
  "rate-question-5": "Jak łatwa w użyciu jest aplikacja?",
  "rate-question-6": "Jak oceniasz działanie aplikacji?",
  "rate-question-7": "Czy są jakieś funkcje, które chciałbyś zobaczyć w przyszłych aktualizacjach?",
  "rate-required": "To pole jest wymagane",

  "application-tutorial": "Powyżej przedstawione zostały przykładowe struktury tworzenia modeli decyzyjnych. Całość funkcjonalności narzędzia obejmuje również listę dostępnych metod, panel dostępnych akcji, panel modyfikacji wyglądu, czy obszar wyświetlania wyników wraz z ich filtrowaniem. Instruktaż korzystania z całości funkcjonalności aplikacji i dostępnego obszaru roboczego dostępny jest w zakładce 'Obliczenia'."
}
